<div class="centered hint">
	<img alt="CodeAbbey Mnísi bojujúci s bugom." src="https://codeabbey.github.io/data/sum_of_two.gif"/><br/>
	<span>Umelecké zobrazenie boja programátorov s Bugom.</span><br/>
	<span>Všimnite si, že správne náradie môže byť nápomocné!</span>
</div>

Začiatky môžu byť niekdy ťažké, preto poďme vyskúšať najjednoduchší možný problém.
Cieľom je vyskúšať si posielanie odpovedí atď.

Potrebujeme sčítať dve čísla a zobraziť výsledok. Napriek tomu, že to môžete urobiť ručne, skúste napísať 
program v akomkoľvek jazyku ktorý poznáte alebo sa chcete naučiť.

_[Toto video](http://www.youtube.com/watch?v=gxfqeDm-B6k) demonštruje ďalšie opísané kroky._

###Ako odoslať riešenie

Ak ste prihlásený, nižšie uvidíte nasledujúce polia:  

- **Vstupné dáta** obsahujú "vstupné dáta" alebo "skúšobný príklad" - dve čísla, ktoré chceme sčítať.
- **Vaša odpoveď** - tu vložíte váš výsledok po spracovaní skúšobného príkladu.
- **Vaše riešenie** - tu vložíte váš kód programu. Ten by nemal byť kontrolovaný.
    (aspoň automaticky), ale pomôže vám to znova použiť váš kód v ďalších úlohách.
    Úlohu môžete navštíviť kedykoľvek aby ste si pozreli výsledok poslaného riešenia.

Príklad:

	Vstupné dáta:
	3 5
	
	Odpoveď:
	8

Poskytujeme **[príklady](../wiki/running)** programu v niekoľkých populárnych jazykoch,
ale dôrazne sa odporúča, aby ste ich neprehliadali skôr, ako vyriešite túto úlohu. :)

_translated by [Radovan Markus](https://www.codeabbey.com/index/user_profile/rajkoisawesome)_
