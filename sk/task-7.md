<!-- #Fahrenheit to Celsius -->
Táto úloha je približne rovnaká ako sčítavanie v cykle, ale vyžaduje si trochu viac výpočtov.

<div class="text-center">
	<img alt="fahrenheit and celsius" src="https://codeabbey.github.io/data/fahrenheit_celsius.png"/>
</div>

*Poznámka: problém [Rounding](./rounding) vysvetľuje algoritmus zaokrúhľovania, ktorý je použitý v tejto úlohe.*

Po svete sú rozšírené dva systémy merania teploty - stupne Celzia a Fahrenheita. Prvý je celkom populárny v Európe
a druhý je zaužívaný napríklad v Spojených štátoch.

Pri Celziovej stupnici voda mrzne pri 0 stupňoch a vrie pri 100 stupňoch. Pri Fahrenheitovej voda mrzne
pri 32 stupňoch a vrie pri 212 stupňoch. Viac sa môžete dočítať v článku na [wikipédíi][wiki]. Použite 
tieto dve stupnice na konverziu iných hodnôt.

[wiki]: https://sk.wikipedia.org/wiki/Stupe%C5%88_Fahrenheita

Vašou úlohou je napísať program pre konverziu stupňov Fahrenheita na stupne Celzia.

**Vstupné dáta** obsahujú `N+1` hodnôt, prvá z nich je samotné `N`  (**Všimnite si**, že túto hodnotu nemáte premienať).  
**Odpoveď** by mala obsahovať `N` výsledkov, zaokrúhlených na najbližšie celé číslo oddelených medzerami.

Príklad:

    dáta:
    5 495 353 168 -39 22
    odpoveď:
    257 178 76 -39 -6

Prosím všimnite si, že prvá `5` nie je teplota, ale počet hodnôt určených na konverziu!

_translated by [Radovan Markus](https://www.codeabbey.com/index/user_profile/rajkoisawesome)_
