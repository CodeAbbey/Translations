<!-- #Paths in the Grid -->
Динамічне програмування є інструментом для вирішення задач, що набули популярності серед азартних програмістів та авторів коду 
на сайтах типу [TopCoder](http://topcoder.com/tc). Потрібно освоїти підрахунок маршрутів у прямокутній сітці (до прикладу, 
це може бути квартал міста).

Уявіть карту болотистої місцевості, що представлена прямокутною сіткою:

    @ + + + +
    + + + X X
    + X + + +
    + + + X +
	+ X + + X
	+ + + + $

де `X` зображає яму (непрохідну клітинку, де людина гарантовано потоне), натомість клітинки `+` безпечні для проходу.

**Герой** повинен пройти від верхнього лівого кута (з позначкою `@`) до нижнього правого (позначений `$`). 
Пересуватись він може лише безпечними клітинками, причому з кожної з них він вправі переходити на наступну або 
**праворуч** або **вниз** (згідно карти). Зворотній рух (ліворуч і догори) заборонений: у нашого героя обмежена 
кількість їди в торбинці.

Потрібно дізнатися, скільки **різних** маршрутів можна прокласти від одного кута до іншого, згідно поданих правил.

**Вхідні дані** у першому рядку містять число рядів та стовпців нашої сітки: `M` та `N`.
Відтак поле сітки складається з `M` рядків, кожен з яких містить `N` символів, розділених пробілом.
Непрохідні клітинки позначені символом `X`.  
**Відповідь** повинна містити єдине число - кількість можливих маршрутів.

Результат гарантовано не повинен перевищити `2,000,000,000`.
Однак можливим є варіант, що маршрутів нема взагалі.

Приклад:

    вхідні дані:
	6 5
    @ + + + +
    + + + X X
    + X + + +
    + + + X +
	+ X + + X
	+ + + + $
	
	відповідь:
	9

На сайті **ProjectEuler** є версія аналогічної загадки без перешкод:
[Lattice Paths](http://projecteuler.net/problem=15) - радимо насамперед обдумати її, якщо на думку не спадає жодних рішень.
